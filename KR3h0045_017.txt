# -*- mode: mandoku-view; -*-
#+TITLE: 趙氏鐵網珊瑚
#+DATE: 2015-08-24 23:15:12.668741
#+PROPERTY: ID KR3h0045
#+PROPERTY: BASEEDITION WYG    
#+PROPERTY: JUAN 跋[趙琦美]
<pb:KR3h0045_WYG_017-1a>¶
趙氏鐵網珊瑚跋¶
鐵網珊瑚書品原四卷畫品亦四卷吾海虞秦酉陽四¶
麟所藏也其伯子小酉君有田在東門之外予有池與¶
之隣其價可數金小酉靳以此書暨舊板太上感應篇¶
易去事在丁酉之年越十三年予官留臺借焦弱侯先¶
生本校之且卷秩多于予所藏本為増書品六卷合十¶
卷畫品二卷合六卷總得一十六卷其先後次序予輒¶
為隲定焉秦本雖有其書而無作書人名向酉陽亦曽¶
<pb:KR3h0045_WYG_017-1b>¶
有浮帖跋語一段著作書者姓名此帖待御劉公九畹¶
借録失去其作書人名遂忘之影響間非朱存理氏也¶
且云所録八卷中語大都是丹陽孫氏藏者而焦本所¶
多者意朱存理氏别有所睹而増入之未可知也予所¶
見真蹟雖少然亦寸累以續于後庶幾古人遺翰或存¶
萬一云萬厯二十八年閏三月初十日海虞趙琦美識¶
