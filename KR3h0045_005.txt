# -*- mode: mandoku-view; -*-
#+TITLE: 趙氏鐵網珊瑚
#+DATE: 2015-08-24 23:15:12.274329
#+PROPERTY: ID KR3h0045
#+PROPERTY: BASEEDITION WYG    
#+PROPERTY: JUAN 卷五
<pb:KR3h0045_WYG_005-1a>¶
欽定四庫全書¶
　趙氏鐵網珊瑚卷五¶
　　　　　　　　　　　　明　趙琦美　編¶
　　楊椿書虞秦公祺傳¶
祺字齊年蜀之隆州仁壽縣人逺祖永興公世南仕唐¶
為𢎞文館學士由越徙京兆至七世孫殷僖宗中和中¶
為仁壽郡通守有惠政號仁壽使君卒于官子孫因家¶
焉嵗久家富族滋大率好善積徳又七世至祺父軒尤¶
<pb:KR3h0045_WYG_005-1b>¶
推行仁義家素倚牢盆為助宋熙寧末廢不舉軒出私¶
錢二百萬以復之嵗均所以入給諸親戚及鄉故之貧¶
乏者坐是益困踣而軒夷然自得後生祺甫丱嵗知孝¶
敬父母四嵗口誦數百言既長學愈力咸以為軒陰徳¶
所致軒亦曰吾為善能責報于天殆是子也祺後登徽¶
宗政和四年進士第初主華州蒲城簿改資州文學敎¶
授瀘州司刑曹事又加安撫司幹辦公事擢太常博士¶
成都鈐幹成都通守除利州運判丐祠提舉華州雲臺¶
<pb:KR3h0045_WYG_005-2a>¶
觀未閲嵗起為潼川府路轉運判官尤多善政改漕䕫¶
後復漕潼川以疾卒于官年七十一子允文聰慧夙成¶
蚤由祺任補官祺年老遂棄官不仕祺卒後允文始擢¶
紹興二十三年進士第歴官至左丞相祺後以允文貴¶
贈太師秦國公允文宋史自有傳贊曰易曰積善之家¶
必有餘慶其弗信矣乎虞氏自仁壽使君而下世世積¶
善而始發于祺至其子允文資兼文武蔚然為宋代中¶
興賢相自是子孫彬彬蟬聨簪組雖宋社墟而猶有人¶
<pb:KR3h0045_WYG_005-2b>¶
焉不絶慶澤所逮不其久乎傳謂君子之澤五世而斬¶
者殆有時而不然也至正十三年春正月布衣眉山楊¶
椿謹書¶
　　楊維禎虞相古劍歌¶
　宋相虞忠肅公八世孫堪謁予雲間草𤣥閣自云先¶
　丞相有古遺器四曰瓦琴石磬蜀王硯與此劒也劒¶
　長古赤三握具五寸弱握有二稜起欵識可辨者曰¶
　千萬嵗其鐔横寸二狀饕餮末甚銳縵文為水銀古¶
<pb:KR3h0045_WYG_005-3a>¶
　中末間黝漆色芒可吹毛星月下出之艷發孚尹廩¶
　廩然可寒鬼膽是誠千載物也於是酌堪以酒酒酣¶
　為作虞相古劍歌使與古虞公劍同傳為家寶云¶
昔聞虞公古劒可以追騰空迴落日千年宗社已丘墟¶
子姓西來傳不失江淮都督憤國讐八陵痛骨三千秋¶
采石江頭一提出寒芒夜走完顔酋堪兮堪兮傳八葉¶
價金不售山西俠牀頭寶匣不敢開黄蛇上天走雄雷¶
持謁雲間銕龍父灑以延津拭以赤堇土虹光一道裂¶
<pb:KR3h0045_WYG_005-3b>¶
蛟胎上指黃星落黄雨鳴呼舞鴻門刺魚肚二豎佞何¶
足數我將假霜鍔伐天矛西山斫白額二東海斬蛟三¶
頭然後裂蚩尤殪羅㬋大開太陽照九州堪兮堪兮勿¶
失汝劍兮使我徒請上方斬馬之具於朱游至正二十¶
五年青龍集乙巳王正上日抱遺叟楊維禎在雲間草¶
𤣥閣書¶
雍公孫子氣甚清示我楊顛古劍行劒鋒詩律兩奇絶¶
秋蓮光彩玉庚庚楊顛健筆老縱横是亦銕中之錚錚¶
<pb:KR3h0045_WYG_005-4a>¶
吐詞鬱嵂鳴不平鳳皇來為盛世鳴一代惟數虞翁生¶
予也學書學劍既老何由而成名倪瓚己酉冬¶
　至正庚寅十月予游錢塘過四壁山中與青城山樵¶
　遇出示予古劍乃其先公雍國所遺也予為樵作古¶
　劍歌以歌之¶
古劍古劍元非銕亦非干將與鏌鋣自從混沌鑄成來¶
出鞘入鞘何生滅輝天&KR3020;地不須磨肅氣稜稜凛霜雪¶
是以曾將破敵酋采石江頭建勲業海晏塵清歌太平¶
<pb:KR3h0045_WYG_005-4b>¶
瑶匣藏之在岩穴或時拈出與人看千古萬古欽猛烈¶
野人鄧羽¶
　吾友虞勝伯隠居南山讀書耕釣不求人識所與游¶
　者皆岩穴之士也其先丞相雍國公忠義立朝具在¶
　史册所佩古劍以貽子孫代不乏賢而餘風遺烈猶¶
　未泯也至正乙巳嵗勝伯自山中來命予賦此劍為¶
　虞相古劒歌與勝伯歌以發其所藴云匡廬陳惟寅¶
虞山人何入城訪我衡門下要作古劍行云是雍公所¶
<pb:KR3h0045_WYG_005-5a>¶
遺之古劒采石江頭大破完顔兵匣藏累世不敢動忽¶
然光怪夜夜蛟龍鳴憑軒拔鞘自起舞皎如月下秋霜¶
明横磨泰山石直斬東海鯨何不獻書見天子快意一¶
掃風塵清吁嗟此劒亦神物又于堪也同垂萬古名¶
　雍國丞相虞公古劍一具今藏其孫勝伯家毘陵倪¶
　元鎮匡廬陳維寅既作歌詩詠之且要予同賦焉秦¶
　約¶
雍公古劍射日星銕冶鑄出秋霜硎寒光耿耿試一掃¶
<pb:KR3h0045_WYG_005-5b>¶
魑魅网象都逃形匣藏繡澀不敢動龜鱗虎文驚且竦¶
閱歴星霜三百年社稷(闕/)　自兹重雍公磊磈雲夢胸¶
白虹紫電符采同有時呼酒醉踏月浩歌起舞多英風¶
采石江頭却鐵騎一戰突營誰可比材官勇將號如雲¶
每視奇功獨懷媿劒鋒猶漬佞血鮮神物不隨陵谷遷¶
只愁雷霆破屋壁化作蒼龍飛上天¶
　　歐陽𤣥雍虞公文集序併扎¶
斯文與造化功用相彌綸國家氣象相表裏故文人生¶
<pb:KR3h0045_WYG_005-6a>¶
于世有數文章用于世有時斯言若夸理實然也皇元¶
混一之初金宋舊儒布列館閣然其文氣髙者崛强下¶
者委靡時見舊習承平日久四方俊彦萃于京師笙鏞¶
相宣風雅迭唱治世之音日益以盛矣于時雍虞公方¶
回翔胄監容臺間吾䣊有識之士見其著作法度謹嚴¶
辭指精覈即以他日斯文之任歸之至治天厯公仕顯¶
融文亦優裕一時宗廟朝廷之典冊公卿大夫之碑版¶
咸出公手粹然自成一家之言山林之人逢掖之士得¶
<pb:KR3h0045_WYG_005-6b>¶
其贈言如獲拱璧公之臨文隨事酬酢造次天成初無¶
一毫尚人之心亦無拘拘然步趨古人之意機用自熟¶
境趣自生左右逢源各識其職故自其外觀之如深山¶
窮林葱蒨蓊鬱莫測根抵鉅野大澤汪洋澹泊不為波¶
濤試㓨其中則日月之精凝結嵗久皆成金珠龍虎之¶
氣變化時至即為風雲孰能窮其妙也哉太史夏臺劉¶
君伯温蚤嵗鼓篋從公成均及為江右肅政使者近公¶
寓邑乃裒公之文將傳諸梓書來京師屬𤣥為序言惟¶
<pb:KR3h0045_WYG_005-7a>¶
李漢於昌黎子瞻於廬陵皆能知而能言者是豈為前¶
人役乎苐于公有世契生平敬慕公之文以附著姓名¶
為幸又髙劉君政事之暇敦篤夙誼如是遂不敢辭而¶
為之序至正六年二月翰林學士承㫖榮禄大夫知制¶
誥兼修國史歐陽𤣥序¶
𤣥頓首再拜伯温監司相公仁契𤣥去嵗數四附書憲¶
府邃嚴未審一一達几下否春和逺惟履候勝常殊慰¶
詹遡書來知刻虞先生文足見髙誼作序當求名筆乃¶
<pb:KR3h0045_WYG_005-7b>¶
稱雅意諒切不敢力辭因便輒供藳去刻成千萬見惠¶
一本為感賤跡遂丐閒之請鄉里距貴治稍近專容修¶
竿牘之敎未中惟順序善葆不具備辱契歐陽𤣥頓首¶
再拜二月十一日謹空¶
　　虞邵菴小像題贊¶
昔梓潼虞使君有陰徳其殁其子雍公哭之公輒蘇止¶
雍公哭以為人死而得為佛樂莫大焉乃更哭之耶後¶
從吏入㝠乃知使君死為更生佛今青城公集中有所¶
<pb:KR3h0045_WYG_005-8a>¶
謂更生佛祠前瑞竹生是也雍公既相孝廟其府第在¶
吳下公諸孫有名堪字克用者猶能讀書績學世其家¶
克用於青城公為再從諸孫從江西畫史得公小像裝¶
緝之俾人題詠於卷後青城公既以文章師表當世題¶
詠之者豈易易著語若克用於公為子姓表章其家世¶
則不得不然¶
紫芝眉宇鳳麟姿自是文章百世師何必凌烟畫冠劒¶
雲仍翼翼奉烝祠遂昌鄭元祐¶
<pb:KR3h0045_WYG_005-8b>¶
松栢蕭蕭墓上秋衣冠猶識舊風流雄深典雅文章在¶
酷似唐人柳柳州淮南潘純¶
復見玉堂真學士眉山草木必重枯古心古道文章古¶
試問丹青畫得無壺中陸行直¶
頭戴玉冠攜竹杖龎眉丹頰白髯鬚久知後夢非前夢¶
方信今吾即故吾已約耆英開洛社更尋歸路問成都¶
堂堂一代文章伯千載還應再有無趙郡蘇大年¶
　　山居圖為虞克用賦¶
<pb:KR3h0045_WYG_005-9a>¶
玉堂仙人虞學士家住青城洞天裏一隨雲霧起從龍¶
遂掌絲綸佐天子五色製成雲錦裳黼黻皇庭躋虞唐¶
自騎黄鵠歸帝鄉霓旌羽葢森翺翔空留舊宅青城下¶
草木猶餘雨露香諸孫久作東吳客每憶青城歸未得¶
故人焦粲妙丹青為寫山居懸素壁學士今陪石與丁¶
往來多在芙蓉城五(闕/)丈人時送迎它年或復游人世¶
應與諸孫宴幔亭陳基¶
郭髯予所愛詩畫總名家水際三乂路豪端五色霞米¶
<pb:KR3h0045_WYG_005-9b>¶
顛船每泊陶令酒能賒猶憶相過處清吟夜煮茶　天¶
錫掾郎與余交最久死别忽忽二十餘載念之恨恨如¶
何可言錫山弓河上𤣥元道館錫麓𤣥丘精舍其畫壁¶
最多今或為軍旅之居或為狐兔之窟頽垣遺址風景¶
亦異雖予之故鄉乃若異鄉矣不歸吾土亦已十年因¶
勝伯徵君攜此卷相示為之展玩感慨并叙述其疇昔¶
相與之所以然者其中有不能自已也捉筆淒然久之¶
至正二十三年嵗在癸卯十二月十日夜笠澤蝸牛廬¶
<pb:KR3h0045_WYG_005-10a>¶
中寫倪瓚¶
　　倪髙士詩帖¶
仙臺有髙士聞在最髙峯濯足五湖水結巢千嵗松霞¶
扉雲扄不可到落花如雪絲吹濛醉顔生酡日曈曈飛¶
花蹴踏金芙蓉綘綃為裳玉鍊容往來倐忽其猶龍伊¶
誰貌此世外蹤青城山人仙中翁運筆直與天同功倪¶
生作詩以詠歎凌跨倒景他日期相從倪瓚¶
　　　留别勝伯先生¶
<pb:KR3h0045_WYG_005-10b>¶
清才卓行虞徵士食粥三年致母喪詩法道園能繼武¶
畫傳洪谷早升堂獨髙落落松筠節不逐悠悠雁鶩行¶
此日别君江海去波光鷗影思微茫倪瓚¶
江渚暮潮初落楓林霜葉渾稀倚杖柴門閴寂懷人山¶
色依微至正癸卯秋九月望日戲為勝伯徵君寫此并¶
賦小詩倪瓚海雲菴燈下記¶
　　元人諸帖¶
文原頓首再拜總管相公本齋先生閣下文原不意慶¶
<pb:KR3h0045_WYG_005-11a>¶
門為福所倚堂上忽以微疾奄至大故聞訃驚怛曷能¶
為情然壽母以貞節終始有子克盡孝道為時良二千¶
石亦可無憾九泉矣銘文見委義不得辭屬體中略苦¶
風寒而來使以河氷不能久留未免力疾屬稿且繕寫¶
納去其于發潛徳則未之有取也遺貺益重愧恧地逺¶
不能引却悚然而已人還率爾具復冬令嚴寒惟順理¶
節哀是禱總干照察文原頓首再拜　來諭一一為嗣¶
言之自有書奉荅銘文中為字有失筆别篆紙末壽康¶
<pb:KR3h0045_WYG_005-11b>¶
菴記來使趣行當俟驛使便納上來使勞中統一定¶
本頓首再拜尚書相公本齋先生文侍舊臈率易晉拜¶
旌麾之下辱賜與潔殊慰積年仰慕之心宴贐稠叠禮¶
意隆重何以克堪惟深愧感而已别來伏想福祥至止¶
百神衞大萬士民之望旋膺鈞樞之任至慰至慰本擬¶
以正初抵杭方聞江上有阻遂自泰興江陰展轉留滯¶
二月初方達吳門得㑹季野舍人同到金井山中瞻視¶
岡巒形局寛大氣勢雄偉與聞相合謂為福壽之基亦¶
<pb:KR3h0045_WYG_005-12a>¶
頗如諸名公所論而鄙淺之見尚有可疑者葢入首山¶
脉直下稍長則乗氣勁急倘稍加轉換庶合古人增髙¶
益下趨吉避凶之說必欲如閩中龜蛇之地山盡水聚¶
生意藏蓄則未能悉其造化之妙亦非面對不能詳盡¶
惟髙明裁察兹因人便謹奉起居以致謝私併投獻其¶
一得之愚蕪率伏祈恕亮餘惟為國家衞愛式副對揚¶
不備二月十八日客吳中杜本頓首再拜上呈¶
集頓首再拜上狀總管大尹相公閣下即辰嵗事告成¶
<pb:KR3h0045_WYG_005-12b>¶
天地方泰蹔弭皇華之節尚系白雲之思神明夾扶履¶
用清吉集今夏復過姑蘇不能少候騎氣之還已覺悵¶
惘及承珍灑乃知追及惠泉益重不敏之罪然而千里¶
明月通夕台星何異瞻對顔色也亭中清話秋仲間翁¶
自上京還方面及之節次當已達聽兹不復贅觀僧辱¶
位置造就倍費神用不勝感激集與弟兄皆宦游四方¶
先隴寄彼動輒曠引時嵗無由一至托此於一二隣近¶
而已而食不足贍給今得此稍慰其望則集可以少抒¶
<pb:KR3h0045_WYG_005-13a>¶
其情然則閣下錫類之仁何可忘也引墨陳謝未究下¶
忱之萬一惟冀保嗇方今龍飛御天求賢共理有若閣¶
下治最久當簡在行膺大用匪朝伊夕集雖不武尚能¶
泚筆來賀謹奉狀不備集再拜狀上¶
　　　至正丙戌暮春亞相王公本齋之子季境補淮¶
　　　東宣閫奏差以公事乗傳至京師訪予玉堂之¶
　　　署臨别求贈言為賦唐律一首¶
南來驛騎錦障泥春雨都門雁影低淮漕慣迎鄰使節¶
<pb:KR3h0045_WYG_005-13b>¶
浚郊曾築相君隄道逢棠茇思親憩家視槐陰與屋齊¶
江左夷吾吾舊友羨君年少躡雲梯廬陵歐陽𤣥¶
胄出名門正妙年置身聊爾奉藩宣塵生驛路頻驅馬¶
雨溢官河穩放船后土祠中花綴玉平山堂下柳飛綿¶
遄歸公館應多暇好對芸牕理舊編晉陽馮思温¶
春滿維揚十萬家先公曾此駐髙牙官&KR0550;寂寂留芳樹¶
舊館陰陰閉落花祠下繫鞍尋芍藥樓前騎鶴聽琵琶¶
歸來不異當時事一路東風帽影斜齊張起巖¶
<pb:KR3h0045_WYG_005-14a>¶
　　　季境舍人歸維揚朝中名公各贈以詩看雲八¶
　　　十翁閑閑吳全節作唐律一首以授之¶
相君五馬牧饒時玉樹秋香生桂枝日麗鳳毛延世澤¶
風培鵬翼運天池平山堂北看紅藥析木津頭識紫芝¶
文獻通家遺逸老塗鴉贈别寫烏絲至正六年丙戌三¶
月廿又三日¶
公子翩翩英妙時蹔煩訝使到京師長河春漲魚龍水¶
别驛風生鳥隼旗家自烏衣通世譜人從鳳閣識朝儀¶
<pb:KR3h0045_WYG_005-14b>¶
舊游賔客頭如雪屬目雲霄未厭遲¶
逺憶淮南后土祠君歸春已發璚枝好尋月下吹簫處¶
猶及花前把酒巵錦瑟金錢餘舊伴烏絲紅袖有新詩¶
故人相見如相問老盡當年杜牧之季境歸㑹克明元¶
璋二老友出似一笑張翥¶
予識本齋三十年文章宦業世所稱道今年其子季境¶
于維揚有善繼述忠孝之家其可尚哉趙期頤書¶
　　　史局先生示以季境京師贈行卷輒題一絶卷¶
<pb:KR3h0045_WYG_005-15a>¶
　　　錦¶
校書苦借青黎杖下馬笑拈金屈巵好是淮南師弟子¶
錢唐相見落花時方外張雨書以丁亥二月¶
僕自歸田後當時故人俱在天府而集以目𤯝又不能¶
起居遂成路逺近紫巖自維揚來出示此卷遂知大參¶
本齋公之子季境自京還一時臺閣羣公贈行之詩也¶
令人誦之神清氣爽飄然欲仙掩卷慨想復徵予題葢¶
季境已曾作字說寄之矣今重為書于是卷聊寓觀感¶
<pb:KR3h0045_WYG_005-15b>¶
云伯生¶
𤣥頓首再拜季野府判相公仁友𤣥於左右雖疎而英¶
譽稔甚矧于先清獻公實有一日之雅向歆克肖契誼¶
不殊相望千里之遥情親對晤有以也夫近者(闕/)季道¶
盛雅以清獻神道碑見屬既而傳㫖下諭不敢以病憊¶
控辭已繕寫付季徳今聞託張徳常轉達第愧兵後罹¶
憂百感交集何能發潛光之萬一太湖多善碑材刻成¶
以拓本見寄為幸徳常附海艎行匆匆函奉起居草略¶
<pb:KR3h0045_WYG_005-16a>¶
併干台照客京歐陽𤣥頓首再拜　季耕照磨同致再¶
三意𤣥又白¶
翥頓首上記季京郎中相公契友閣下奉違晤言已閱¶
數嵗比聞使馭上三山尋又聞在武林而一皆平安之¶
報良用自慰區區備員翰讀近又承乏胄監昬嬾日侵¶
告歸未允其貧而無子猶故吾也僕滿意季徳之迴豈¶
意有此凶憂為之痛心況手足至親其終天之恨當何¶
如也尚在以人生有數少自寛解為禱季野令兄相公¶
<pb:KR3h0045_WYG_005-16b>¶
如㑹萬萬叱名不及顓狀燕吳相望海航往來動以年¶
期惟珍䕶自强前即逺大不宣中秋日老蛻張翥頓首¶
上記¶
　　　近覽鏡白鬚漸多戲作滿江紅長短句繡江先¶
　　　生拜參上馬敢録呈醜幸乞一笑鮮于樞頓首¶
詩酒名塲人都羨紫髯如㦸今已矣星星滿頷不堪重¶
摘衰老自知來有漸窮愁誰道尋無迹笑劉郎辛苦覓¶
仙方終何益　東逝水西飛日年易失時難得賴此身¶
<pb:KR3h0045_WYG_005-17a>¶
健在寸陰須惜生死百年朝有暮盛衰一理今猶昔問¶
人間誰是魯陽戈杯中物¶
　　　奉寄都運大參相公聊致久别企仰之萬一采¶
　　　覽幸甚虞集頓首¶
計相淮南重幨帷海上還頻煩紆智略周慮及疲孱調¶
鼎公宜早歸耕自得閒常攜相贈策扶老向江山¶
　　　集至逍遥山見饒紫巖間將適瓊華之囿當以¶
　　　舊(闕/)瞻承風采因得附此起居紫巖𤣥門耆宿¶
<pb:KR3h0045_WYG_005-17b>¶
　　　之士退食之暇必能少從清靜無為之論遥為¶
　　　傾企集又拜二月五日¶
我尋天上張公子新買江南宅一區桂樹小山金作粟¶
芙蓉秋水錦成株青龍繞屋瀦三㘰翠鳳當門啣一珠¶
世事紛紛何日了好將真樂問堯夫¶
　　　至正丙午秋七月四日放舟龍江入艾浦訪文¶
　　　湘翼之張侯飲于真樂齋席上賦詩一律率坐¶
　　　客子山徳昻兩進士用韻成什㑹稽抱遺叟楊¶
<pb:KR3h0045_WYG_005-18a>¶
　　　維禎明日在任老人讀易齋試新製銕心頴書¶
　　　四韻詩奉荅大章貢士見寄¶
臘日放船歸泖上滄灣遲子渺愁予河東有賦煩傳送¶
此月無冰又可書老鐡一經能取紫庾郎三韭豈忘魚¶
明嵗門生求坐主相看喜色動皇居臘月八日客埬上¶
余日强再拜¶
　　　又一詩奉上鐵厓先生先録去一過覽後當别¶
　　　寫上也¶
<pb:KR3h0045_WYG_005-18b>¶
揚子十年官不調才髙白首尚為郎因觀禹跡多留越¶
為愛西湖又入杭仕宦豈無三語掾風流誰似四明狂¶
水南山北題詩遍猶憶吳中錦繡坊¶
　　　豫章熊公自得攜所著書入都城西山齋堂村¶
　　　山深民淳地僻俗美隱者之所宜居崇真張宜¶
　　　相真人偕往作詩送自得兼柬宜相平心老人¶
　　　歐陽𤣥¶
先生去隱齋堂村境趣佳處如桃源西出都門二百里¶
<pb:KR3h0045_WYG_005-19a>¶
山之盩厔水浩亹一重一掩一聚落一溪十渡深而渾¶
羊腸險徑挂山腹蜂房小屋粘雲根立當阨塞若闗隘¶
視入衍沃同川邍市朝甚邇俗塵逺土産雖少人烟繁¶
鉏畬藝陸宜菽麥樹柵作圏能雞豚園蔬地美夏不燥¶
煤炭價賤冬常温前年熊郎入賣藥施貧者藥人感恩¶
熊君攜笈今就子繞舍木葉書繽繙崇真真人又繼往¶
況是偓佺之子孫紫簫夜吹遼鶴至林響谷應松風喧¶
登髙東望直沽口海日湧出黃金盆應憐㬅倩戀象闕¶
<pb:KR3h0045_WYG_005-19b>¶
坐羨龎公歸鹿門¶
　　　次韻圭齋先生寄贈松雲隱君老蛻翥上¶
燕垂趙際中有村正在西湖之上源源頭花落每流出¶
亦有浴鳬時在亹隠君葺茅據幽勝髣髴小莊如陸渾¶
環之蒼松數十樹拔出太古虚無根攢峯叠壁何盤盤¶
地多磽磝少平原先生生計雖苦薄最喜靜無人事繁¶
黃精本肥术苗膬疆場有瓜牢有豚吟詩作畫百不理¶
一家笑語常春温功名秖遣世途累飽煖已荷皇天恩¶
<pb:KR3h0045_WYG_005-20a>¶
近聞京志將脫藁貫穿百氏手自繙朱黃堆案墨滿硯¶
鈔寫況有能書孫雲晴輒尋羽客去榖熟方來山鳥喧¶
土牀暖炕石窯炭黍酒香注田家盆要知精舍白鹿洞¶
不待公車金馬門¶
　　趙魏公二帖¶
孟頫上復　丈人節幹丈母縣君孟頫一節不得來書¶
每與二姐在此懸思而已伏想各各安佳孟頫寓此無¶
事不煩憂念但除授未定卒難動身恐二老無人侍奉¶
<pb:KR3h0045_WYG_005-20b>¶
秋間先發二姐與阿彪歸去幾時若得外任便去取也¶
今因便專此上覆聞鄉里水澇想盤纒生受未有一物¶
相寄二姐歸日自得整理一書與鄭月窗望逓達不宣¶
六月廿六日孟頫上覆¶
　　　手書上覆丈人節幹丈母縣君孟頫謹封¶
孟頫頓首希魏判簿鄉兄足下孟頫奉别誨言倐彌兩¶
嵗追惟從游之樂丹青之贈南望懷感未知所報惟是¶
官曹雖閒而應酬少暇以故欲作數字道區區之情而¶
<pb:KR3h0045_WYG_005-21a>¶
不可得希魏愛我甚至當不以為譴也即日毒熱伏想¶
水精宫中夷猶自得履候安勝孟頫賴庇如昨秋間欲¶
發拙婦與小兒南歸以慰二老之思是時又當致書併¶
以繆畫為獻也家間凡百悉望照拂因便奉狀不宣六¶
月廿六日孟頫再拜¶
今人觀趙承㫖書但見其晩筆縱逸為勝殊不知妙年¶
應規入矩有如此帖者不由規矩而縱逸是猶疾行無¶
善步也識者試與評之至治二年九月廿五日後學錢¶
<pb:KR3h0045_WYG_005-21b>¶
良右敬題¶
松雪老人書法在中年時一筆不苟怡怡然得天趣此¶
唯識者能知之泰定元年八月廿日隴西李皓見于氏¶
文房¶
李西臺書名重一時而東坡乃謂雖可愛終可鄙雖可¶
鄙終不可棄吾嘗妄意借為子昻方寸大字之目聞者¶
瞿然固難為淺見寡聞者道也至其尺牘揮灑奕奕有¶
晉人一種風氣亦不可掩且未易及哉未能上下古今¶
<pb:KR3h0045_WYG_005-22a>¶
書畫之變而窺其妙遂欲出意品題恐不免紛紜兒輩¶
之侮也泰定甲子季秋蜀梁子寅書¶
吳興公字畫之妙不待贊詠而知也是帖葢在兵部時¶
所與江南故人者王謝沓柁風氣不可復作撫卷為之¶
太息吳郡陸友仁記¶
自晉唐以來法帖其事率皆飛問通叙施於家人朋友¶
之間不過數行而已其初非用意而逸筆餘興淋漓揮¶
灑百態横生使人驟見驚絶徐而視之其意度愈無窮¶
<pb:KR3h0045_WYG_005-22b>¶
故後世傳之往往以為竒玩而想見其人今觀松雪仙¶
人與月窗判簿手帖宛有古意濃纖剛柔皆與人意㑹¶
真希世之珍又非獨傳玩而已也淳卿其善保之泰定¶
某年九月九日隴西李叔書于靜寄東軒¶
鐵鎖銀鈎到者稀鷗波亭上墨如飛後人何處求書法¶
華表千年待鶴歸南陽張遜¶
餘不溪邊采白蘋鐵網珊瑚寸寸珍天上玉樓盛不住¶
虹光夜夜貫星辰遂昌鄭元祐¶
<pb:KR3h0045_WYG_005-23a>¶
書中若說候除官客舍幽州六月寒近接阿彪歸後語¶
婦翁强健縣君安吳僧嗣益¶
吳興松雪公名髙當代而書法之妙葢牢籠古今出入¶
羲獻也此二帖雖盛年所書然其輕清流麗之畫得超¶
邁入神之變有非後人所可及者淳卿寶之無斁泰定¶
五年三月一日梁溪王禮實觀¶
松雪先生翰墨之妙名冠一代其下筆之勢出規入矩¶
灑落超逸非鍾王不足與議也至其晩年筆力猶為妙¶
<pb:KR3h0045_WYG_005-23b>¶
絶金石所刻後學之士多所師法今觀此二帖前人風¶
流餘韻典刑具存不覺起敬吳門丘宗¶
杜少陵云斯人已云亡草聖固難得及兹煩見示滿目¶
動悽惻斯言盡之載閱此卷令人悼痛不能巳巳後學¶
張淵¶
書法自唐顔柳以來多尚筋骨而乏于風韻然務筋骨¶
者則失於狂趮喜風韻者則過於輭媚求其兼善而適¶
中者亦難矣至宋李建中蔡君謨輩追蹤六朝見稱於¶
<pb:KR3h0045_WYG_005-24a>¶
時論者猶謂未能盡善本朝趙魏公識趣髙逺跨越古¶
人根抵鍾王而出入晉唐不為近代習尚所窘束海内¶
書法為之一變後進咸宗師之或緘之篋笥或傳之金¶
石不能悉數也此二帖規摹羲獻其第一帖絶與聖敎¶
序相類非有墨池筆塚之功者豈易及此披玩歎伏因¶
識其後至正二十五年秋七月既望盧熊書¶
　　趙松雪諸帖¶
僕在西州日為劉簡州作埋文今其子賫軸來欲干先¶
<pb:KR3h0045_WYG_005-24b>¶
生一言以發幽堂之光幸賜數語為荷為荷鄙文不足¶
道也伏乞㸃竄李源道再拜松雪學士先生¶
　　　跋李仲淵所為劉簡州墓銘後¶
余讀仲淵之文知劉簡州之為人有用世之才因劉簡¶
州之行事見仲淵叙事有稽古之學葢古之為文者實¶
而不譎簡而不奥理而不詡若仲淵之文真古文也哉¶
若劉簡州者真可於古人中求之也哉趙孟頫¶
　　　奉題晉齋小稿¶
<pb:KR3h0045_WYG_005-25a>¶
少年文藻發天葩錦繡機成自一家春日故應繁草木¶
空山元自足烟霞詞源浩蕩無終極理窟淵深豈有涯¶
知子苦心參道妙可能從我鍊丹砂吳興趙孟頫¶
　　　乘月過西郊渡¶
逺山含紫氣春野靄雲暮值此歸時月留連西澗渡謬¶
當文墨㑹得與羣英遇賞逐亂流翻心將清景悟行車¶
儼未轉芳草空盈步已舉候亭火猶愛村原樹還當守¶
故扄恨恨乖幽素子昻¶
<pb:KR3h0045_WYG_005-25b>¶
南谷先生杜尊師余自兒時識之居昇元觀未十年昇¶
元葢文子舊隠其地常有光恠亦仙靈所栖勝處也師¶
屬余作老子及十子像併采諸家之言為列傳十一傳¶
見之所以明老子之道將藏諸名山以貽後人余謂兹¶
事不可以辭乃神交千古彷彿此卷用成斯美師名道¶
堅南谷其自號云至元二十三年元日吳興趙孟頫¶
胡汲仲天資髙爽發言便自超詣此賦為南谷所作文¶
與事稱其自邇至逺則似晉問其琢詞造語則似鵩賦¶
<pb:KR3h0045_WYG_005-26a>¶
其髙舉寥廓則似逺游過此以往吾不知所擬矣尊師¶
既仙去重為季安師聖書一通刻石山中吳興趙孟頫¶
詩止唐人公論一定以不易集存丁部私藏幾何而能¶
傳欲免徧觀盡閱之勞可無精選重編之舉因奮吾志¶
遂成此書自武徳以迄乾符歴三百載始古風而終絶¶
句餘二千篇繕寫實難流布未廣將俾衆工以鋟木必¶
藉諸賢之揮金借力猗陶相與作新于文印齊名李杜¶
共看興起于騷壇鄭君子封出所編唐詩六十卷選擇¶
<pb:KR3h0045_WYG_005-26b>¶
之精甚便後之學者惜其無力板行因為書此子昻¶
右宋人十一家書皆表表著見者嘗試評之李西臺書¶
去唐未逺猶有唐人餘風歐陽公書居然見文章之氣¶
蔡端明書如周南后妃容徳兼備蘇子美書如古之任¶
俠氣直無前東坡書如老熊晝游百獸畏伏黄門書視¶
伯氏不無小媿耶秦少游書如水邊游女顧影自媚薛¶
道祖書如王謝家子弟有風流之習黄長睿書如山澤¶
之癯骨體清澈李博士書如五陵貴游非不秀整政自¶
<pb:KR3h0045_WYG_005-27a>¶
不免於俗黃太史書如髙人勝士望之令人敬歎米老¶
書如游龍躍淵駿馬得御矯然拔秀誠不可攀也丙戌¶
十一月廿一日大梁趙孟頫¶
　薛道祖薛昻之子黃長睿黃履道之子二父皆邪人¶
　而其子乃以善書知名士亦不可不游于藝哉子昻¶
　此評乃是效米老也紫陽山人方回題¶
作畫貴有古意若無古意雖工無益今人但知用筆纖¶
細傅色穠艷便以為能手殊不知古意既虧百病横生¶
<pb:KR3h0045_WYG_005-27b>¶
豈可觀也吾所作畫似乎簡率然識者知其近古故以¶
為佳此可為知者道不為不知者說也子昻跋¶
舜舉作著色花妙處政在生意浮動耳邇來日夕沉埋¶
醉鄉吾恐久乃不復可得覺非其深藏之同郡趙孟頫¶
題¶
僕與伯機同學書伯機過僕逺甚僕極力追之而不能¶
及伯機已矣世乃稱僕能書所謂無佛處稱尊耳必明¶
持鵞羣帖見示使人歎賞不能去手而又甚慶其有子¶
<pb:KR3h0045_WYG_005-28a>¶
也至大三年八月廿三日將赴杭州車橋寓舍題子昻¶
余臨王獻之洛神賦凡數百本間有得意處亦自寶之¶
顧善夫余之愛友其家所藏者皆得意筆也揚州何進¶
士每以髙價求余書可謂好事者遂書此賦一通贈之¶
至治二年秋孟子昻記¶
　　鮮于伯機遺墨¶
　　　游髙亭山廣嚴院記¶
元貞元年四月廿日送客臨平鎮晨起買舟堰下出東¶
<pb:KR3h0045_WYG_005-28b>¶
新橋自髙亭山以北岸多野酴醾香氣酷烈薰人欲醉¶
晩宿廣嚴院僧普聞好奇喜客置酒西有樓下夜分乃¶
罷明日遍歴殿廡得唐𤣥覽法師碑於東廡之下乃開¶
元廿三年集賢學士徐安貞撰諫議大夫禇庭誨書云¶
師姓禇氏其先河南人食采錢唐因家焉師生而慧解¶
從慧昶出家本邑有故隋華嚴寺乃師俗縁之地因成¶
此院後改今名碑經焚燬全不可讀寺有録本遂得其¶
詳僧又指䕶伽藍神曰此𤣥覽法師之祖褚河南也是¶
<pb:KR3h0045_WYG_005-29a>¶
日行者過期未出普聞者煮筍薦酒復飲故處大出書¶
畫誇客中有淨師草書四大幀圓熟有師法殊可喜問¶
之乃寺僧也紹興初嘗被召作草首書名花傾國兩相¶
歡宋主不悦賜罷今錢唐人家所收稱王逸老合作者¶
皆其書也又東坡趙令鑠唱和真蹟一卷坡詩集中有¶
之令鑠有詩聲集不行世因全録之序云子瞻和予致¶
齋詩有端向甕間尋吏部老來惟欲醉為鄉之句因送¶
薄酒兼成斐章冀發笑也古人醉以酒葢亦有所寓一¶
<pb:KR3h0045_WYG_005-29b>¶
飲百憂忘陶陶朝復暮公欲醉為鄉甕間尋吏部惜取¶
青銅錢濁醪安足酤敢竊好事名聊資子雲具巧手斧¶
鼻端此情知有素東坡和云伯堅惠玉膏兩壺且枉佳¶
篇次韻戲荅神仙無石髓生世悲轉寓坐持玉膏流千¶
載真旦莫青州老從事鬲上非所部惠然肯見從知我¶
困市酤開瓶自洗盞肴核誰與具門前聽剥啄烹魚得¶
尺素伯堅又詩云子瞻辭免起居之命令鑠復用前詩¶
之韻一首以勉之登州與儀曹到官如旅寓螭陛鳳凰¶
<pb:KR3h0045_WYG_005-30a>¶
池翺翔未云莫冰雪照人清黃色盈中部譬如千日釀¶
一宿陋清酤載筆無多時公真濟時具歎息賀徳基猶¶
知我尸素自此次韻題其後者一人劉握以詩跋者四¶
人湯思退孫仲和葛立芳陳之茂以子孫題者四人蘇¶
籍蘇嶠趙伯醇劉岑觀覽署名者十人陳相汪應辰鄭¶
作肅范彦輝芮燁徐度淩景夏尹熺劉㢸姚述堯最後¶
王明清題云英宗潛龍日居穆親宅與宗屬溜恭憲王¶
游從最厚慶厯八年嵗在戊子兩家各生子同年月日¶
<pb:KR3h0045_WYG_005-30b>¶
時其後英宗入繼大統所誕即神宗既即天位以是日¶
為同天節恭憲所育廼太僕伯堅也為本朝登進士第¶
之冠易文階最先子孫蕃衍世科相望聲華焜燿以至¶
于今五行之說其可不信哉僧云伯堅子孫今居臨平¶
貧不能自振此卷近年以粟易之其他無可録者是晚¶
始與行者别明日將還普聞曰此去佛日十里而近有¶
寺曰淨慧山水最佳寺有東坡題名真跡不可不一到¶
于是自下山乗馬沿田塍轉村塢詰曲行香篆中如是¶
<pb:KR3h0045_WYG_005-31a>¶
者數里過黃鶴山地始平路漸廣峰巒秀拔林麓深邃¶
夾道清泉如奏琹筑是時小雨蹔止雲日鮮潤四顧閴¶
然惟聞一鳥啼長松間同行者人人自失謂真在武陵¶
桃花源也少東遥見飛閣出木末導者云已到山門矣¶
乃揖蒼髯叟酌甘露泉而後入時已破午羣僧皆醉住¶
持覺老入城遂徑造方丈得東坡真跡于法堂東壁云¶
祖老入山之十三日述古赴南都率景達原叔子中子¶
瞻㑹别于此熙寧七年八月十二日字方四寸許又有¶
<pb:KR3h0045_WYG_005-31b>¶
贈榮公五絶句石刻詩見集中循東廡下入庫堂觀渥¶
洼池池泉玉色出東北山之麓有石坡陀半在水中因¶
公有不堪土内埋山骨未放蒼龍浴渥洼之句遂名回¶
抵西廡人藏殿觀元豐間所書經藏有巨蛇不敢近者¶
久矣將出得兩石於山門之左乃揚無為司馬才仲秦¶
少游之詩云元祐元年六月十五日還自海上入佛日¶
山淨慧道塲瞻禮懷禪師時長老弼公即阿育王大覺¶
禪師之嗣也送余出山酌甘泉而别因留詩曰佛日山¶
<pb:KR3h0045_WYG_005-32a>¶
前水行人甘露杯須如源派逺直自四明來才仲云石¶
冷苔生暈風髙竹度涼道人何處去春色半滄浪少游¶
云五里喬松徑千年古道塲泉聲與嵐影收拾入僧房¶
楊則手書才仲少游皆范石湖追寫初約元仁同行及¶
期元仁以事不果故僭述所見以告拙詩數首附後仍¶
乞呈似巖翁山村井西存博善之仲實無逸諸同志寵¶
和¶
　　　留題廣嚴寺¶
<pb:KR3h0045_WYG_005-32b>¶
送客臨平古佛祠聞公房裏住多時驪歌不見金閨彦¶
濁酒聊參玉版師龍像彫零餘故塔蛟鼉斷缺有殘碑¶
藕花未發風蒲短空詠參寥七字詩¶
　　　髙亭道中一絶留題淨慧壁¶
野酴醿發氣薰然睡起時驚雪入船安得䲭夷三百乗¶
空令饞客口流涎¶
　　　淨慧寺四絶¶
寂寂僧房半夢中蕭蕭修竹四山風惟應門外蒼髯叟¶
<pb:KR3h0045_WYG_005-33a>¶
解亂儋州秃髩翁¶
晩雨纔收日已西石梁沙路淨無泥清泉㶁㶁千峯迥¶
緑栁陰陰一鳥啼¶
壞壁蒼蒼上緑苔籠紗無復䕶塵埃只應枉駕游山客¶
總為坡仙寶墨來¶
學道能知髓與皮聖門壼奥要探窺十年來往臨平道¶
爭信山中有許奇¶
　　　又戲題廣嚴僧房壁¶
<pb:KR3h0045_WYG_005-33b>¶
幾年門外策征驂不料能來共一龕壁上未須書嵗月¶
褚河南是䕶伽藍鮮于樞頓首¶
伯機子書法用功極深至每數日相見輒云近見子某¶
帖孰離孰合言語心相劘切率以為常伯機仙去十載¶
非特書法如伯機者不可得而朋友箴規之道亦使人¶
慨然此詩乃元貞乙未游髙亭廣嚴寺所作用筆遒勁¶
與詩律精嚴是或一道卷中所及巖翁井西無逸亦相¶
繼云亡交游凋謝雅道寥落益增隕涕至大辛亥十二¶
<pb:KR3h0045_WYG_005-34a>¶
月望日巴西鄧文原書於素履齋¶
書法不講百餘年至元間伯機子昻二妙特起古意復¶
見於今予嘗謂後有尚論國家文藝之盛必來取斯伯¶
機殁既久時人購藏殆欲家有其書而其合作未有如¶
此卷者亦有錢唐佳山水當時神情朗潤以至此昔人¶
云不恨臣無二王法恨二王無臣法非耶詩逼王半山¶
叙事類崔徳符手評豈妄盍就子昻學士正之延祐五¶
年四月二日髙郵龔璛書¶
<pb:KR3h0045_WYG_005-34b>¶
　　虞邵菴書誅蚊賦¶
　平江水鄉蚊蚋坌集予方窮居日以為苦因裒腹笥¶
　得蚊事廿有七古聖賢無一言之褒是為可誅也作¶
　誅蚊賦其詞曰¶
惟朱明之肇序兮迨白藏之紀時火流金而方熾露潄¶
玉而易晞眷曦和之自東起咸池(日所/出處)而徂西邁崦嵫¶
(日所入山/也見離騷)以頓轡歸曚汜(日所宿處也/見選襍體詩)而匿暉旋羣陰¶
之綽綽襲夜氣之索索爰有黍民(古今註號蚊/蚋為黍民)出于廬¶
<pb:KR3h0045_WYG_005-35a>¶
霍呼朋引儔訝雷車之殷殷(聚蚊成雷/見前書)填空蔽野疑雲¶
陣之漠漠(梅聖俞/詩云)利嘴喻麥芒之纖狹翅過春冰之薄¶
其賦形而至眇其為害而甚博非泰山之能負(荀子䖟/負山)¶
詎九牛之可搏(漢書搏/牛之蝱)較爾力以何施念爾欲而甚約¶
飲不過于滿腹性無饜而肆蠚若乃皓魄之亭亭萬木¶
之欣欣悼永晝之執熱徙緑蔭以怡情遽見&KR0008;而稍稍¶
復輕颺以營營(白鳥營營/見下註)念炎熇之未去曾須臾而靡¶
寧伺人于燕息則東家之夢何緣而見姬旦嬲人于尊¶
<pb:KR3h0045_WYG_005-35b>¶
俎則鹿鳴之燕何由而娱嘉賔(宋子京有蚊/蚋嬲人之句)以是而肆¶
毒于人何名乎仁載引其類載鼓其翅但知進而忘退¶
不顧害而貪利葬仙鼠之腹而莫追莫悔投秋虫之网¶
而自捐自棄(古今注以蝙蝠為仙鼠/羅隠賦謂蜘蛛為秋虫)衝鬱攸而致燔望¶
銀缸而還墜以此而速禍于巳孰名乎智仁既不足以¶
强名智又不足以自蔽徒肆情以饕餮競鼓吻而唼噬¶
宜先哲之永歎謂通夕而不寐(老子曰蚊䖟噆膚則/通夕不寐見莊子)慨¶
蠢蒙其何識亦炎涼而絶義故有蓀壁琰㮰椒房璇題¶
<pb:KR3h0045_WYG_005-36a>¶
疏寮豁其文綺繡甍煥其陸離圍鮫綃以雲障焚椒蘭¶
而霧迷乃戢翼以逺遯縱含毒而莫施以貴嬪之被寵¶
而不噆不螫(南史孔/貴妃傳)畏長遜之當路而莫近莫窺(南史/孫長)¶
(遜本/傳)其或柴扉槿居蓬室桑樞方親闈之定省政黌堂¶
之卷舒或漂流于羈旅或促迫于郊墟乃引利喙以競¶
進共逞貪心而自腴致晉室孝子獨嘗以身(晉書展/勤云云)而¶
髙郵貞女莫全其軀(髙郵有露筯/小娘子廟)嗟乎蚊乎貴者要者¶
既屏息以逺止貧者賤者又窮欲而紛如顧余躬而何¶
<pb:KR3h0045_WYG_005-36b>¶
較念爾虐其有餘其間别種禀性尤酷實尖其嘴實斑¶
其腹實細其身實豐其毒感變化于天工載惆悵于羽¶
族仙禽逺害必翔于九臯神鳥覽輝乃集于王谷傳信¶
之雁目斷而莫至報喜之鵲日聆而不足此固曠然而¶
難見爾乃頹然而難逐可憐爾之輕而翾不恥人之厭¶
且辱也葢嘗究厥譜系考于典集實蚩尤之餘孽始涿¶
鹿之誅殛僅存膚血之遺餘致兹種類之蕃息(見幽/㝠録)或¶
别派于腐壞或聚族於幽濕惟可夜游鮮從門入驟致¶
<pb:KR3h0045_WYG_005-37a>¶
身于雲臺而羽翼翾翾(鶡冠子雲臺之髙/蚊蚋適以翾翾)遽逞威于河¶
内而人馬籍籍(古今注河内有人嘗見黍米許大人/馬滿地取火燒之皆化蚊蚋飛去)但¶
類非于華胄實盡銜于毒螫宜見憎于世俗夫豈間于¶
今昔惟小日之昏昏卧柏寢而悒悒念白鳥之阻饑褰¶
翠㡡而聽入(見金/樓子)曾醜類之莫去宜竪刁之僭逼此鑒¶
既明汝惡既極將不復汝容而搏之特吾一振手之力¶
爾固又將驅空中之蛂挫汝之精(空中有物其名為蛂/聞蚊蝱之聲則挫具)¶
(精/)僇江東之鷏而不復孕汝之形(爾雅江東呼鷏為蚊/母此鳥吐蚊因以名)¶
<pb:KR3h0045_WYG_005-37b>¶
舉所謂蚋者而族烹于秦鑊(秦為/蚋)取所謂蚊者而築觀¶
于楚廷(楚謂/蚊)永滅蚩尤之裔庶使天下之為人臣者得¶
以安其君大慰勤猛之志又使天下之為人子者得以¶
寧其親不復使無用之物無窮之毒存于世此誅蚊賦¶
之所以名也¶
　右先太師丞相雍國忠肅公所著也先公文集舊刋¶
　蜀中成書未久焚于兵火曾叔祖寶慶府君將求而¶
　刻之湖南亦未及如志而運革而内附後先參政廣¶
<pb:KR3h0045_WYG_005-38a>¶
　求之不能得眉州故人史公孝祥守興化聞黃伯固¶
　家有之邈不可得也集在京師屬閩敎授謝中物色¶
　之來報云有軍官好書購得此欲藉手與集相見然¶
　終不能得之先參政至淛從親戚韓大則得誅蚊藁¶
　于侯頤軒道士處葢大徳庚子嵗也故人閒上人亦¶
　蜀中同出東南之家以舊故自吳門訪集臨川山中¶
　問此物所在出而示之則三十六年矣而先參政亦¶
　棄諸孤十七年詩書之緒不絶如綫感慨今昔血涕¶
<pb:KR3h0045_WYG_005-38b>¶
　隨之偶得此卷録送上人貴得存遺珠于既失尚故¶
　物之可求也元統乙亥三月廿七日集謹識¶
宋之南其宰執唯虞雍公為最賢觀其誅蚊賦所謂使¶
天下之為人臣者得以安其君天下之為人子者得以¶
寧其親則知公之志誅惡鉏姦者欲以寧君親也其以¶
忠孝敎天下後世者至矣伯生世其家學能於聖時致¶
身西清被寵眷也殊甚及閑寂中乃書先太師此賦以¶
贈人其志亦有所在乎閑上人再見伯生其為我諗之¶
<pb:KR3h0045_WYG_005-39a>¶
和林魯威叔重父謹題¶
因讀誅蚊賦深憐愛國情三公登(闕/)諜四海失昇平早¶
覺文章貴爭期徳業成雲仍蒙世禄翰墨負時名丹丘¶
柯九思賦¶
黍民肆毒不勝誅屈宋文章太史書滄海遺珠留得在¶
白雲深處伴僧居洛生王敬方¶
父作更生佛兒為命世英西州睹威鳳南國剪長鯨不¶
厭朝廷小終扶日月明誅蚊賦重録妙墨世從衡遂昌¶
<pb:KR3h0045_WYG_005-39b>¶
鄭元祐¶
右邵菴虞公手書其先丞相誅蚊賦稿也賦藁初藏于¶
道士侯頤軒家後為韓大則所得獻于公之先君子井¶
齋先生後公至吳侯道士因龍興閑上人謁公于寓所¶
一見具言賦藁公軒然而笑曰我已得之矣侯道士為¶
之惘然葢韓大則初假之于侯而即以歸于公家而侯¶
初不知也元統乙亥閑上人謁公于西江遂書此以贈¶
焉頤軒本洞庭仙壇觀道士其度師楊紫霞與侯亦蜀¶
<pb:KR3h0045_WYG_005-40a>¶
人宋季來吳一時名士之寓吳者若中書劉公丞相吳¶
公皆與之交游名重於時寶祐間自吳游天台中書公¶
為之倡首作詩以餞其行而先少師平舟先生亦次韻¶
焉先子與侯交游粗深每出以示之先子求至懇切而¶
侯迄不與先子殁後三年侯亦相繼而逝其徒李碧山¶
與樁相知因樁之請即以歸之至正甲午冬十月閒上¶
人因持此卷訪樁於家而徴樁言樁惟侯之平日靳吝¶
於兩家遺墨眎若永為其有既而卒各歸於其後人豈¶
<pb:KR3h0045_WYG_005-40b>¶
故家文獻不絶如綫而天固假侯之靳吝以待我後人¶
耶所惜者公之先君子猶克親得賦藁而樁先子雖獲¶
一見平舟遺墨而終不能得之於生平也今公既即世¶
而閒上人已老樁恐事之或湮故為詳著於此云眉山¶
楊椿謹跋¶
觀雍公少年之作可以豫見報國之志觀邵菴詳書之¶
意可以深惟追逺之情忠孝藹然萃于一門嗚呼盛哉¶
閒上人同是蜀人故獨得之當刻石寺中以傳永久庶¶
<pb:KR3h0045_WYG_005-41a>¶
不為他時夜壑舟也至正十有五年乙未三月後學蘇¶
大年頓首再拜謹書¶
　　虞雍公誅蚊賦刻石疏¶
宋丞相雍國虞忠肅公嘗作誅蚊賦内傳後公之六世¶
孫翰林侍講學士以文儒顯既告老還江右而白雲閒¶
上人與之有舊自吳訪之於臨川葢雍公文集舊嘗刻¶
于蜀而版遄毁學士後雖貴而雍公集求之不得竟不¶
復刋學士之文參政公大徳庚子嵗亦嘗至浙物色雍¶
<pb:KR3h0045_WYG_005-41b>¶
公集竟不可得而僅于道士侯頤軒處得誅蚊賦藁然¶
竟藏于家上人以賦藁為請學士為發篋取讀上人曰¶
丞相真蹟不敢望得學士手書一通東還吳則幸矣學¶
士遂為草草騰録而仍記顛末于賦後上人念學士詩¶
文好事者已悉為刋板若雍公之功業雖不繫于文字¶
有無而誅蚊賦僅存耳兼聞江右近經冦亂百不一存¶
于是上人欲以學士所書賦勒之金石庶永久弗墜而¶
上人老矣力弗逮廼以此賦歸于公之八世孫戡字勝¶
<pb:KR3h0045_WYG_005-42a>¶
伯者俾刻之勝伯既績學克世其家以世故棘囏益貧¶
困固宜寶而藏諸而猶慮夫冺而不傳抑亦負上人之¶
意敢以是干諸好事君子見助焉則賦刻諸石無難者¶
矣敢請至正十七年秋八月遂昌山樵鄭元祐書¶
　　虞邵菴書擬峴臺記¶
尚書司門員外郎晉國裴君治撫之二年因城東隅作¶
臺以游而命之曰擬峴臺謂其山谿之形擬乎峴山也¶
數與其屬與州之寄客者游而間獨求記於予初州之¶
<pb:KR3h0045_WYG_005-42b>¶
東其城因大丘其隍因大谿其隅因客土以出谿上其¶
外連山髙陵野林荒虚逺近髙下壯大閎廓怪奇可喜¶
之觀環撫之東南者可坐而見也然而雨隳潦毁葢藏¶
棄委於榛藂茀草之間未有即而愛之者也君得之而¶
喜增甓與土易其破闕去榛與草發其亢爽繚以橫檻¶
覆以髙甍因而為臺以脫埃氛絶煩囂出雲氣而臨風¶
雨然後谿之平沙漫流微風逺響與夫浪波洶湧破山¶
拔木之奔放至於髙桅勁艣沙禽水獸下上而浮沉者¶
<pb:KR3h0045_WYG_005-43a>¶
皆出乎履舄之下山之蒼顔秀壁巔崖拔出挾光景而¶
薄星辰至于平岡長陸虎豹踞而龍蛇走與夫荒蹊聚¶
落樹陰晻曖游人行旅隠見而斷續者皆出乎袵席之¶
内若夫煙雲開斂日光出没四時朝暮雨暘明晦變化¶
之不同則雖覽之不厭而雖有智者亦不能窮其狀也¶
或飲者淋漓歌者激烈或靚觀微步傍徨徙倚則得于¶
耳目與得之于心者雖所寓之樂有殊而亦各適其適¶
也撫非通道故貴人蓄賈之游不至多良田故水旱螟¶
<pb:KR3h0045_WYG_005-43b>¶
螣之災少其民樂于耕桑以自足故牛馬之牧於山谷¶
者不收五榖之積於郊野者不垣而晏然不知枹鼓之¶
警發召之役也君既因其土俗而治以簡靜故得以休¶
其暇日而寓其樂於此州此州之人士女樂其安且治¶
而又得游觀之美亦將同其樂也故予為之記其成之¶
年月日嘉祐二年之九月九日也南豐曾鞏記¶
君作新臺擬峴山羊公千載得追攀歌鍾殷地登臨處¶
花木移春指顧間城似大隄來宛宛溪如青漢落潺潺¶
<pb:KR3h0045_WYG_005-44a>¶
時平不比征吳日緩帶猶宜向此閒郡人王安石為裴¶
使君作¶
南豐先生以嘉祐二年九月九日作此記先生是年登¶
進士第而歸鄉之時也裴侯名材記不書名亦致敬邦¶
君之意後七十八年其從子紆守撫重刻之久之石又¶
亡又後二百年雍虞集書并附王文公詩一首¶
　　虞邵菴南豐曾氏新建文定公祠堂記¶
君子之欲行其道者時王之制有所不得為則推其法¶
<pb:KR3h0045_WYG_005-44b>¶
意之所得為而為之此聖賢所以無不可行之時也昔¶
者諸侯之國其昆弟子孫得以公族為大夫為士有田¶
有禄以養之國有宗廟世守其祭祀百世之子孫祭于¶
大宗五世之子孫祭于小宗而祖考之神靈葢有所歸¶
矣後世貴為公卿而無國邑惠澤無以徧及其族人於¶
久逺君子原本而充類䀌然傷其心焉是以有置義田¶
以待後人之冠婚喪祭者矣宗廟不立祭享無所君子¶
酌於賢賢尊尊之意而不得有所為焉於其賢者則縁¶
<pb:KR3h0045_WYG_005-45a>¶
夫尸而祝之於社之義而致其敬則亦庶幾而已南豐¶
曾氏自魯國公有六子其顯者三人文定公子固最賢¶
子開之文如其兄而子宣最貴子固之學在孟氏既殁¶
千五百年之後求聖賢之遺言帝王之成法於六經之¶
中沛然而有餘淵然而莫測赫然而為時儒宗其文章¶
深追古作而君子猶以為特公之一事云爾魯公殁時¶
公弱冠未仕也家甚貧嫁孤妹九人必得其所奉母夫¶
人至孝老死不衰葢其根于天性者純明得于經學者¶
<pb:KR3h0045_WYG_005-45b>¶
深至所以行其道者衆人固不盡識也是以官爵不過¶
於郡守俸入無踰于常僚猶悉其貲力置義田於臨川¶
郡城之後湖與屬邑金谿之南原立為規約以惠利其¶
族垂三百年矣此所謂能行其法意于可為者乎不然¶
何其能久也今其族孫元翊以其父正子之遺命作公¶
祠堂于後湖之上使其族之人食焉而思其本居焉而¶
敬其身則公之遺意雖去之百世而烏有終窮者哉烏¶
乎公之至元翊八世矣于廟則已逺於社則已疏即其¶
<pb:KR3h0045_WYG_005-46a>¶
所遺田而祠之使羣情之渙者尚有所萃也不亦可乎¶
元統癸酉祠堂成適予自京師歸臨川來求文以為記¶
故為書此俾附諸義田規約之後而刻諸祠下云雍虞¶
集記¶
南豐先生記擬峴臺謂其山谿之形擬乎峴山也使他¶
人屬筆必更引羊叔子事而先生終篇但述風物游觀¶
之勝及夫裴使君簡靜之治而已葢衆人之所必言乃¶
先生之所不必言也王文公詩則終始引叔子以致美¶
<pb:KR3h0045_WYG_005-46b>¶
裴君葢賦詠之作與紀實不同各一奇也邵菴虞公並¶
取而書之厥有㫖哉又嘗聞先生既為臺記裴君畀田¶
若干畝即先生所置義田今在臨川後湖者此亦奇事¶
虞公記先生祠叙義田而不及此必别有謂然書以附¶
於臺記之後豈亦牽聯可見之意邪太樸親得此卷于¶
公當有以知之范文正公置義田于蘇子孫遵守至今¶
不廢嘗竊歎以為世之若此者一家耳今讀學士虞公¶
所著南豐先生祠堂記知先生亦有義田在臨川金溪¶
<pb:KR3h0045_WYG_005-47a>¶
世守規約與范氏同兩家盛徳之長異哉夫以范公之¶
忠義功名天下所倚賴而甫參大政以殁位不滿徳焉¶
曾氏三兄弟子宣為相子開翰林先生止西掖名位亦¶
有差子開雖賢而魁然以儒學文章重者又莫先生若¶
也嗟夫宋之賢人君子若范公之與先生者希矣其君¶
之國有不能保而二家之田獨至今存且將傳之無窮¶
則當時不究其施有不足恨而其子孫所以為憑藉扶¶
持者又豈竭其勢力之所可能哉觀于此者可以有省¶
<pb:KR3h0045_WYG_005-47b>¶
矣至正元年嵗辛巳十月下旬東陽吳師道書于京師¶
居賢坊官舍¶
右奎章閣侍書學士虞公書曾文定公擬峴臺記及公¶
自作新建曾公祠堂記附以王文公臺詩以遺臨川危¶
素太樸甫積昔從公於京師自天厯以後公日在閣下¶
而又總裁史事非大制作多不及親書又苦目昬今觀¶
此㢧遒粹整密所罕見也至元三年正月十又六日門¶
人九江方積同豫章楊鎰觀于鄔子柴¶
<pb:KR3h0045_WYG_005-48a>¶
明年夏五月廿又六日晩生清江俞立同廬陵文容敬¶
觀于金陵䕶龍河僧舍¶
金華黃溍觀¶
文定公初置義田令本房子孫不得食文昭公増置田¶
乃令食之太樸熟見其家規約云爾文定之不自私文¶
昭之均其施皆可書也吳師道又識¶
虞公篆法八分楷書暨文章皆萃美于兹卷而南豐先¶
生之文行又因以起百世敬慕于無窮焉非苟玩其詞¶
<pb:KR3h0045_WYG_005-48b>¶
翰而已至元六年嵗次庚辰夏四月十八日金華王餘¶
慶識于吾友太樸危君京師迎陽坊之寓舍¶
至元六年嵗在庚辰十月廿有一日泲南張引同豫章¶
楊鑄敬觀于京師寓舍之湛然齋¶
曾文定公擬峴臺記王文公詩奎章閣學士虞公所製¶
文定祠記三者又皆虞公手書之虞公蜀人今家臨川¶
文學與曾王兩公相望而此卷實具有之烏乎美矣太¶
樸宜與曾氏子孫求貞石使吳中石工并刻之臨川有¶
<pb:KR3h0045_WYG_005-49a>¶
榮觀焉晉安陳旅¶
前賢不苟作落筆便可傳世今觀元虞文靖公所書曾¶
文定公擬峴臺記附以王文公詩而跋之又書所作文¶
定祠堂記于後一記一詩議論根據鏗然金石聲文章¶
家取為楷式者是豈苟云乎哉元統癸酉適公病目歸¶
田之後年六十有一矣而篆隷書皆端整若此非其平¶
日運意精密筆路純熟惡能爾邪卷尾有元儒吳師道¶
諸名人跋皆當公存日為危太樸先生題者蠅頭細書¶
<pb:KR3h0045_WYG_005-49b>¶
無一筆苟師道凡三跋尤精確有深意真可以繼公而¶
無媿也公書此卷後十七年而捐館又後百三十有四¶
年璟觀於翰林修撰吳君原博所原博屬題因得留几¶
格間臨玩數月乃敬識而歸之連城之璧不足多也成¶
化壬寅中秋泰和羅璟于紫垣西之冰玉齋敬題¶
觀擬峴臺記跋語當是文靖為之重書而欲重刻于石¶
道園學古録文定祠堂記末有并書篆三字則此卷疑¶
亦當時書石之副今南豐曾氏祠下石刻有無不可知¶
<pb:KR3h0045_WYG_005-50a>¶
然陳衆仲跋云太樸宜與曾氏子孫求吳中石工并刻¶
之豈當時固未嘗刻耶當訪之臨川之賢璟再題¶
右虞邵菴先生擬峴臺記四隷字南豐曾氏新建文定¶
公祠堂記十二篆字楷書記文一通詩跋各一首書家¶
者流所謂人品髙師法古者殆兼有之此危太樸家物¶
傳至庶子吳君原博蓋百四十年于今矣祠堂記及跋¶
皆先生所著臺記出文定者皆世所傳誦而王荆公詩¶
筆亦與此時作者不同然則此卷雖謂之三絶可也原¶
<pb:KR3h0045_WYG_005-50b>¶
博博古能文且邃書法其以予言為將無同乎卷尾有¶
黄晉卿題名宋景濂陳衆仲吳師道跋語又出三絶之¶
外詩所謂尚有典刑者竊有嘅焉姑識其紙隙以俟後¶
來君子𢎞治元年戊申日南至長沙李東陽書¶
南豐先生曾公文章在宋稱四大家今觀虞邵菴作公¶
祠記稱公孝友至有義田之舉而作郡之政又往往載¶
諸史冊有不可誣者則公之所謂文章其亦異乎後世¶
之文章矣昔人有謂公行義不如政事政事不如文章¶
<pb:KR3h0045_WYG_005-51a>¶
其信然哉此卷今吳庶子原博先生所藏蓋危太樸家¶
物也噫太樸不能不有愧于二公顧以歸之原博其亦¶
有由然哉𢎞治己酉秋九月朔台人謝鐸題¶
　　虞邵菴書豆腐三徳贊¶
虞先生以老病謁告還臨川山中故人父老賔客鄰曲¶
及族人昆弟子孫咸喜喜其歸也雞豚之饋狎至不敢¶
不為之盡歡而齒豁目昏又性不喜殺生食飲之際未¶
皆如其意山中人有鬻豆腐以進者欣然樂之蓋盤飡¶
<pb:KR3h0045_WYG_005-51b>¶
至前目昏不能有所選擇隨匕挾所獲精粗骨肉不能¶
辨也而豆腐盈豆如一隨取皆佳一徳也齒豁每食肉¶
輒填齒隙非極潄剔不能去間濡乾皆費咀嚼可取飽¶
無是苦二徳也柔潔澹潤無殺生之惡三徳也吾鄉仁¶
壽在萬山中地髙不宜稻而宜豆鄉中人食豆葢多于¶
粟成都人皆靳吾邑為食豆人而鄉語謂豆腐為菜¶
云懷故鄉風物之美縁老年食物之便作豆腐三徳贊¶
贊曰掇山腴治仙漿軟于雲潔于霜舌生肥齒不傷君¶
<pb:KR3h0045_WYG_005-52a>¶
子食之壽而康肘後服玉舊有方傳之天下匪私吾鄉¶
元統元年十月十九日橫舟中書¶
　　虞邵菴詩帖¶
　　　九月二日移柴門向水辱𤣥卿外史鍊師賦詩¶
　　　相屬及於老易之要佩服雅意忻懌亡已輒次¶
　　　韻一首為謝仙凡之語頓不類矣皇恐皇恐集¶
　　　再拜¶
老寄池邊舍新移竹下門髙人知獨樂妙語枉相存衣¶
<pb:KR3h0045_WYG_005-52b>¶
食隨年嵗文章付子孫惟求園綺輩白髪共清尊¶
　　　喜陳克紹自蜀中持舍姪書至用韻就呈上¶
有客持鄉信殷勤逺及門枯桑同我老慈竹賴誰存萬¶
里迷歸夢蒼茫念老孫偏呼小兒子一　一話親尊¶
　　　先丞相暨秦國夫人墓上枯桑駐烏羣以孝感¶
　　　所致雍公有辨烏賦荅公所示詩也近年來更¶
　　　生大悲閣先公祠前生竹一本中間兩枝合而¶
　　　後分鄉人以為集當歸之祥鄉中及朝士皆有¶
<pb:KR3h0045_WYG_005-53a>¶
　　　詩也是日榻中書¶
黃金鑄為鴨焚蘭夕殿中窈窕轉斜月逶迤動微風綺¶
席列珠樹華燈連玉虹無眠待顧問不知清漏終邵菴¶
　　　奉寄白雲閒公講師鄉契尊宿虞集上¶
古寺白雲門鐘聲竹樹間唐詩留屋壁蜀道憶鄉關橘¶
柚霜前送袈裟雨裏還至今三十載刻石玉遮山至正¶
乙酉十月六日榻中書¶
　¶
<pb:KR3h0045_WYG_005-53b>¶
　¶
　¶
　¶
　¶
　¶
　¶
　¶
　趙氏鐵網珊瑚卷五¶
